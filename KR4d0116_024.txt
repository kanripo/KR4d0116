# -*- mode: mandoku-view; -*-
#+TITLE: 樂靜集
#+DATE: 2015-08-24 23:55:06.792717
#+PROPERTY: ID KR4d0116
#+PROPERTY: BASEEDITION WYG    
#+PROPERTY: JUAN 卷二十四
<pb:KR4d0116_WYG_024-1a>¶
欽定四庫全書¶
　樂靜集巻二十四¶
　　　　　　　　　　　　宋　李昭玘　撰¶
　　濟州天寧請觀禪師開堂䟽¶
諸佛以因縁出世我法以方便為門發菩提心行本願¶
力六度萬行如筏濟河十地三乘隨根得雨惟生實相¶
無佛衆生合寳綱珠光光相入盡大地水滴滴同歸從¶
無始已來為一念所染波生海濁塵落鏡迷顛倒色空¶
<pb:KR4d0116_WYG_024-1b>¶
流轉生死乃至大疑未判小智自私趼足山溪腐脣貝¶
葉萬里尋天竺國窮年轉法華經未離妄想情塵不見¶
本來面目有右佛子為人道師不由心外千開直指言¶
下一路金箆刮膜更無隔地懸天黄葉止啼祗在拈搥¶
舉拂方今聖神紹述海宇熈平共傾臣子之一心願祝¶
君王之萬壽徧闗梵刹大暢宗風兼收善利之功永作¶
無疆之福恭惟觀公和尚惠林麟鳳覺路梯航携隻履¶
以遊方警紫雲而駐錫頋惟敝里乆仰髙風薝蔔花開¶
<pb:KR4d0116_WYG_024-2a>¶
欣逢此日醍醐味羙未副夙心伏望憐惻有情敷揚妙¶
㫖登師子坐作海潮音華亭手中篙臨濟坐上喝衝風¶
巻浪送巨艦於長川强弩發機斃群鹿以一箭然後雲¶
收霧散同觀自在之天虎嘯龍吟競唱太平之曲聖君¶
賢相長轉法輪百辟庶民供依福地毋懐謙黙幸副懇¶
祈¶
　　天寧請化老住持䟽¶
逹磨傳心特來震旦曹溪得法終返南州各有因緣共¶
<pb:KR4d0116_WYG_024-2b>¶
成契㑹化公和尚辨才無礙行業素髙駿馬一鞭萬縁¶
俱斷寳花纔出四衆同傾揚睂大振於宗風隨器盡霑¶
於法雨間遊京輦暫寄叢林黄檗清凉須垂巨䕃牛頭¶
氣象為指真棲永懐佛祖之恩不忘父母之國某乆沉¶
迷網夙乏利根幸枌社之相依愧潮音之禾接老之至¶
耳敢逃抱足之譏聞斯行諸猶希刮膜之賜¶
　　天寧請首座賛直傳法開堂䟽¶
伏以雲出岫以時行終歸無住火傳薪而迭照本自相¶
<pb:KR4d0116_WYG_024-3a>¶
生天寜和尚系出黄龍化流上國錘鑪不倦夏臘寖髙¶
坐却天下舌頭養得窟中獅子將忘言於宴坐毎寄相¶
於中林授此信依囑吾嫡嗣大川得濟舟楫方閒利劍¶
不呈煙塵俱息首座大師求心無墮見道不疑胷前猛¶
得一椎豁開宿障肋下連遭三築唤出菩提既從這箇¶
了知當與大家受用比者寳憧圍繞香象奔騰共看出¶
世機縁必有驚人語句莫但掲眉展手戯弄學人便應¶
刮膜開光通流祖意儻許尋蹤見鹿寜辭立雪齊腰多¶
<pb:KR4d0116_WYG_024-3b>¶
生曾是作緣此日定求得佛大空法界從初不限東西¶
無量度門何處獨無能秀願垂悲濟永脫迷流普集妙¶
因上崇聖筭¶
　　同前¶
伏以空性不遷法縁無盡求佛得佛故葉葉相承以心¶
傳心故燈燈迭照不住常住是無非無窺索根原必自¶
思維外入流通消息終由語句中來雖諸聖有情如人¶
父母而一言不契非我子孫天寧和尚臨濟别支黄龍¶
<pb:KR4d0116_WYG_024-4a>¶
髙足自曹溪而下薝蔔同林留滄海以西麒麟一角疚¶
心搥拂注想雲泉須要猛脫閒名未可輕論法器千人¶
衮衮罕逢入(闕/)將軍四句惺惺獨有當春獠子首坐大¶
師乆親巾錫夙悟機縁曽經虎口捋鬚奪得钁頭在手¶
不待三敵入室便能一㸃成金直透重闗更無遺照比¶
者宻傳空印親奉法衣掛皎月於髙臺鑑洪鍾於廣坐¶
師子出窟百獸吞聲馬駒踏人千里無跡十年趺坐不¶
將拄杖它遊一日花開真見老婆心切自昔張弓捉箭¶
<pb:KR4d0116_WYG_024-4b>¶
見敵横行從今劈浪鑚風看師自渡伏望以自利利物¶
以先覺覺人開無碍門唱第一義庶使隨根得潤見指¶
知迷上去階梯既許承當大事後來津濟莫教辜負宗¶
門願憑佛子之因共作聖人之祝金輪永御髙視泰平¶
法界無邊一歸清淨¶
　¶
　¶
　樂靜集巻二十四¶
