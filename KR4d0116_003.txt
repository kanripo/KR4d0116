# -*- mode: mandoku-view; -*-
#+TITLE: 樂靜集
#+DATE: 2015-08-24 23:55:06.490609
#+PROPERTY: ID KR4d0116
#+PROPERTY: BASEEDITION WYG    
#+PROPERTY: JUAN 卷三
<pb:KR4d0116_WYG_003-1a>¶
欽定四庫全書¶
　樂静集巻三¶
　　　　　　　　　　　　宋　李昭玘　撰¶
　　觀江都王畫馬¶
落落名王唐帝孫筆端飛洒只逡巡風雲絶足知何在¶
粉墨餘姿若有神可信權竒盡龍種不應腲脮失天真¶
驊騮寂寞龍眠死更復何人接後塵¶
　　暮冬書懐贈次膺四首¶
<pb:KR4d0116_WYG_003-1b>¶
一氣推遷星復回人生常苦嵗華催凍雲欲雪鴈聲過¶
臘酒正香梅信来晝夢每因啼鳥喚柴門獨為故人開¶
自憐衰晚無多事心地都成一寸灰¶
不住寒岩不姓龎亦無短艇釣清江門庭晝寂人欹枕¶
几案春生日上窻五鼎甘心争逐獸萬夫落膽看尋橦¶
何如種取東臯秫爛醉床頭酒百缸¶
多病猶憑藥可醫若為換却鏡中絲人生得意一搔癢¶
世事循環千奕棊幸有歸来陶令計何須惆悵杜秋詩¶
<pb:KR4d0116_WYG_003-2a>¶
慇懃田父勞相語天命吾今不復疑¶
慙愧儒冠誤此身塗窮何假問通津門前羅雀正吾事¶
牆角負暄非世人自喜小槽長有酒獨驚華髮不便春¶
知君澤畔成新築擬荷鋤犁去卜隣¶
　　出郭閒歩¶
城市不在眼始知天宇寛田園休嵗事風物似江干茅¶
屋上斜照水煙生晚寒徑須追野老笑語暫盤桓¶
　　冦彦時自歴下歸携古鐵刀白石壓尺見贈因以¶
<pb:KR4d0116_WYG_003-2b>¶
　　　二詩答之¶
素質並琳瑯磨礲若截肪動揺風莫慮㸃汚墨須防色¶
帶泉流潤聲含磬韻長願登青玉案時助寫雲章¶
　　　右白石壓尺¶
戰地乆埋沒洪爐為再燒曽因土花缺不逐血䰟銷擬¶
借庖丁手寜懸筆吏腰柔鉛勿多忌一割定相饒¶
　　　右古鐵刀¶
　　次韻庭玉弟暮春作¶
<pb:KR4d0116_WYG_003-3a>¶
小雨㢘纎春欲歸桃花吹盡鷰来遲閉門却有宜人處¶
簾幕隂隂睡起時¶
　　戯贈閻漢臣廟令¶
香火餘金月十千指呼巫覡示威權如何報得君王賜¶
瀝酒慇懃祝萬年¶
　　又戯贈漢臣¶
蕭散官資近十千不須親舊祝無權虎頭食肉非虚語¶
可待誰人報有年¶
<pb:KR4d0116_WYG_003-3b>¶
　　睡起¶
病夫無酒破春愁掃榻焚香作睡謀夢覺不知身是蝶¶
午鷄聲裏思悠悠¶
　　病中聞雨¶
官居寥落禁門東秋滿長安一夜風老病不眠成展轉¶
五更鐘鼓雨聲中¶
　　弔劉孝嗣¶
富貴從来一羽輕胷中萬巻復何營囊錢盡處布衾短¶
<pb:KR4d0116_WYG_003-4a>¶
謗焰息時墳草生一日得行須有命百年不死是髙名¶
瑶琴掛壁凝塵滿無復當年流水聲¶
　　經睢陽有感¶
昔日經由一夢同髙樓雖在舊㳺空東流不改當年水¶
白首已成今日翁梁苑衣冠共黄壤隋堤楊栁㡬春風¶
扁舟莫負南来興咫尺吴松落眼中¶
　　南㳺道中¶
玉鱠金虀昔未嘗㡬迴飛夢到滄浪鄉闗望處歸期晚¶
<pb:KR4d0116_WYG_003-4b>¶
風水聲中去路長梅使南来問行驛鴈聲北度下斜陽¶
囊錢未盡江湖近擬買漁舟學漫郎¶
　　舟行阻雨¶
暮雨来何急乘時助發生水邊千樹暗篷底一燈明半¶
夜起鄊思空陂聞鴈聲春風故留客不為阻歸程¶
　　道中書懐三首¶
竹樹出平岸人家藏逺煙片㠶雲度水雙槳鴈隨船緑¶
變春囘地寒生雨後天前塗盡佳境得意且留連¶
<pb:KR4d0116_WYG_003-5a>¶
漸入臨淮路移舟每問津行行風逆水䖏處雨隨人啼¶
鳥如留客幽花忽見春白魚不論價沽酒莫辭頻¶
平野青蕪合長橋緑樹低客愁須白酒春意屬黄鸝落¶
日鄉闗逺孤村煙水迷清明能㡬日却過浙江西¶
　　過盱眙宿慈氏寺¶
行役經旬不自聊强將登覽寄春醪淮吞汴水長増急¶
城睍南峯不讓髙賈客正来喧萬井夕陽初下艤千艘¶
明朝更作留連訃醉卧西窻聽夜濤¶
<pb:KR4d0116_WYG_003-5b>¶
　　宿慈氏遥碧齋有感(齋榜无/咎書)¶
髙僧邀我暫淹留細話朱轓此屢逰不見清談飛麈尾¶
空流悲淚拂銀鈎淮山勝絶千年在人物才華一夢休¶
欲作招䰟弔餘恨晚煙疎雨不勝愁¶
　　天長道中¶
細草眠黄犢短籬穿緑楊舂聲鵓鴣急田徑蝍蛆長地¶
暖足春物雨頻宜水鄉羇懷不可話倒橐酒須嘗¶
　　乆雨¶
<pb:KR4d0116_WYG_003-6a>¶
苦雨經旬乆溟濛勢未収細聲来短盖横㸃透重裘澗¶
曲水流急峯深雲氣浮此行吾自喜所念老農憂¶
　　南峯閒歩¶
足健㑹真賞眼明逃世紛風煙入詩畫杖屨逐僧雲水¶
濶天疑盡峯寒日昜曛羇人正愁思城角不堪聞¶
　　登龍㳺寺¶
飛構起崔嵬江晴宿霧開風幡兩州見花供四天来日¶
月依峯轉魚龍觸石囘蓬壺在何䖏更擬上層臺¶
<pb:KR4d0116_WYG_003-6b>¶
　　過虹縣有作¶
老態倦羇旅不堪行舸催風髙鳥横度汀轉樹交囘雨¶
過霧猶濕春寒花未開楚傖如見問不為米南来¶
　　過淮¶
東風吹雨過淮濱草木精神一畨新鴈起沙隄煙隔水¶
寺藏松崦塔招人盪胷長憶江湖月眯眼曽嫌京洛塵¶
誰道南来少知識向人修竹特相親¶
　　登平山堂¶
<pb:KR4d0116_WYG_003-7a>¶
斷檻欹簷風雨頻不逢心賞為重新依稀叠嶂宛如畫¶
憔悴垂楊今復春一闋髙歌長在耳後来佳客復何人¶
悠然未盡雲煙思不見揚州十里塵¶
　　泊揚州城外¶
地占東南㑹舟浮百貨通惺忪喜淮粲啁哳困吴農(借/此)¶
(韻/)春喚鴈俱北水將人更東吾廬杳何在天末暮霞紅¶
　　贈盱眙令王邦直¶
樽酒留連淮水邉一燈相對共茫然退閒得計我華髮¶
<pb:KR4d0116_WYG_003-7b>¶
撫字有聲君壮年幸有髙情種松竹可無餘思落淮川¶
南金不用充行贐古錦囊中乞數篇¶
　　還家有作¶
還家春已晚風雨誤歸期飲啖嬉兒笑形容吠犬疑江¶
山猶似夢巾箧謾多詩未負東園醉桃花正此時¶
　¶
　¶
　樂静集巻三¶
