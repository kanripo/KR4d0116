# -*- mode: mandoku-view; -*-
#+TITLE: 樂靜集
#+DATE: 2015-08-24 23:55:06.438554
#+PROPERTY: ID KR4d0116
#+PROPERTY: BASEEDITION WYG    
#+PROPERTY: JUAN 提要
<pb:KR4d0116_WYG_000-1a>¶
欽定四庫全書　　　　　集部三¶
　樂靜集　　　　　　　　别集類二(宋/)¶
　　提要¶
　　　　(臣/)等謹案樂靜集三十巻宋李昭玘撰昭玘¶
　　　　字成季宋史云濟南人考昭玘籍本鉅野葢¶
　　　　嘗署濟陰而史遂誤為濟南也元祐中擢進¶
　　　　士第厯官提㸃永興京西京東刑獄坐元符¶
　　　　黨奪官徽宗立召為右司員外郎遷太常少¶
<pb:KR4d0116_WYG_000-1b>¶
　　　　卿出知滄州崇寧初編入黨籍紹興初追復¶
　　　　直徽猷閣史稱昭玘坐廢以後居閑十五年¶
　　　　自號樂靜先生寓意法書圖畫貯以十囊命¶
　　　　曰燕逰十交侯䝉為昭玘校試所舉士及䝉¶
　　　　執政感舊恩使人致意昭玘惟求秘閣法帖¶
　　　　而已其孤介自守不汲汲仕進如是故其胸¶
　　　　度夷曠發為文章皆光明俊偉無依阿淟涊¶
　　　　之態亦無囂呼憤戾之氣又早為蘇軾所知¶
<pb:KR4d0116_WYG_000-2a>¶
　　　　　耳濡目染具有典型北宋之末翹然為一作¶
　　　　　者當時與晁補之齊名固不虚也其集前後¶
　　　　　無序跋不知何人所編宋史藝文志文獻通¶
　　　　　考皆不著録葉盛菉竹堂書目有之而無巻¶
　　　　　數惟焦竑國史經籍志三十巻此本凡詩四¶
　　　　　巻徐州十事一巻記一巻傳序一巻襍文二¶
　　　　　巻書二巻表三巻啓狀七巻疏一巻青詞疏¶
　　　　　文一巻僧疏一巻進巻二巻試館職策一巻¶
<pb:KR4d0116_WYG_000-2b>¶
　　　　　碑誌行狀三巻與焦竑志合葢即竑所見之¶
　　　　　本也乾隆四十四年三月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
