# -*- mode: mandoku-view; -*-
#+TITLE: 樂靜集
#+DATE: 2015-08-24 23:55:06.857510
#+PROPERTY: ID KR4d0116
#+PROPERTY: BASEEDITION WYG    
#+PROPERTY: JUAN 卷二十八
<pb:KR4d0116_WYG_028-1a>¶
欽定四庫全書¶
　樂静集巻二十八¶
　　　　　　　　　　　　宋　李昭玘　撰¶
　　王仲逺墓誌銘¶
君諱彦博字仲逺濟州鉅野人曽祖鄰不仕祖志贈大¶
理寺丞父丕官至大理寺丞妣周氏王姓之岀盖自周¶
靈王太子晋歴戰國秦漢而下世有顯人君之先實居¶
冀州之信都渉五季之亂自曽祖始遷於濟州之任城¶
<pb:KR4d0116_WYG_028-1b>¶
君之祖又遷鉅野家居力學以其業教授諸子皆以文¶
行著名君之伯父與寺丞公相踵擢進士第鄉閭榮之¶
士族之教子弟者必指王氏為表儀寺丞公年五十冡¶
息未生與周夫人齋戒夜禱夢神告而生君焉君之生¶
也俊惠竒警不與羣兒遊戯嘗以書自隨日誦千言寺¶
丞公棄養哀毁如成人遇父之執挽衣稽顙慟絶見者¶
為之岀涕始受學鄉先生喜為古文頷首揺筆凌厲槃¶
礴頃刻即成初無刻畫礱錯之跡而多得其制作之意¶
<pb:KR4d0116_WYG_028-2a>¶
性樂昜與人交以善相告露見城宇飲食衣服必與之¶
同使人益親而不欲去士有類於貧乏不能縱心於學¶
者傾所有資業之以成其志嘗諉族人昜産於他邑輙¶
欺其價以偽劵歸之一不問或有告者君曰彼吾屬也¶
不能逆知其所欲而使有是心吾之罪也初應詔以周¶
夫人䘮不逮試有司其後復以疾不赴至和二年八月¶
二十三日終於家享年二十一鄉人弔哭相屬一時名¶
士竟作詩以寫其哀以謂靈苖不實龜毁玊破常岀於¶
<pb:KR4d0116_WYG_028-2b>¶
人情所甚愛而理之不可尤者其辭為傷君才甚髙巉¶
絶獨岀老師宿學之所謂氣盛而志威滅沒千里後生¶
軰不敢與之並馳方未冠時貴公望人不問年齒樂從¶
其遊許以公輔之器自君之卒更五十年遺文逸句落¶
在人口稱道不已天其或者姑假之年涵潤長養日充¶
其材用則行其所學不用則著書以見志其於天下後¶
世宜如何嗚呼娶孔氏有賢徳宜其家生二男長曰龜¶
齡明悟好古有先人之風度三預薦書未壮蚤卒次曰¶
<pb:KR4d0116_WYG_028-3a>¶
松齡志行特立以辭學登科今為滑州白馬縣丞二女¶
長適衢州西安縣丞閆師旦次適進士李臨孫男五人¶
曰彬曰&KR0034;曰中曰聿曰串皆舉進士曽孫二人曰恕曰¶
懋将以崇寕四年四月三日葬於濟州任城縣諫議鄉¶
吕材之原松齡予友也状君行實求銘於予為之銘曰¶
物生有才是亦或使誰為不仁乃復戕毁謂有命也智¶
無與争雖死而夀又奚貴生木折非腐水窮非塞扶踈¶
潏洋惟後之日¶
<pb:KR4d0116_WYG_028-3b>¶
　　榮起之墓誌銘¶
先生諱振字起之其先北平無終人逺祖九思仕唐為¶
給事中自髙祖繼紹避亂因徙居徐州之彭城後為濟¶
州任城令因家焉今為任城人國朝開寳初授博州聊¶
城令卒贈将作少監三子皆擢進士第長曰太素歴殿¶
中侍御史贈諫議大夫先生之曽祖也太素生範用御¶
史恩補太廟齋郎早卒範生翊李文定以外表親奏補¶
試将作監主簿終宿州臨渙令先生臨渙令之次子也¶
<pb:KR4d0116_WYG_028-4a>¶
少剛潔自重不倚於物務學有本喜兩漢文章耻作雕¶
篆故於辭賦少工而品藻論辨皆遷固材也凢偕計五¶
上試禮部不中以恩補大名府助教束書東歸閉関里¶
巷文史自娯雖老不廢晚苦風痺瘖不得語余嘗以公¶
幹過任候其起居乆之杖而岀以指啄膺欲大呌者數¶
四竟不能吐一言涕淚俱下余亦為之墮睫左右不忍¶
顧反面引去未幾其子以訃聞予哭之慟嘆曰洙泗以¶
西不復有此人矣考其諱日乃元祐二年五月初五日¶
<pb:KR4d0116_WYG_028-4b>¶
也享年六十有九先生壮時從事科舉郡太守聞其有¶
髙行邀致學校表儀諸生間挾一書册徃來堂上望見¶
儇薄後生軰不學子弟施施而來必靣責之稍不領輙¶
懷書以去不復與語屏居蔬食一錢一米不以取與人¶
富人巨室來則拒之聞先生之名竟不得接其靣目治¶
已&KR0202;正常若不可犯者小夫淺俗竊短以謂狷介不近¶
人而先生固自若也同郡晁公堯民才髙有盛名不妄¶
取友從先生遊館餼甚厚每為文章議論經其可否然¶
<pb:KR4d0116_WYG_028-5a>¶
後岀於人經傳有疑决於其言而後定遇有須緩急厚¶
薄必得其意而後已至於紉澣衣褐調適飲食皆家人¶
為之不倦也由是一鄉之人始知尊先生矣太守單父¶
馬處厚嘗為治平御史以直諫聞士不敢輕進見先生¶
曳裾長揖升堂就席占對磊落公頗驚之異日召與論¶
歴代治亂由秦漢而下孰得孰失猶數一二激忠疾邪¶
感慨憤懣以不得生於其時為恨徃徃夜分乃罷公曰¶
機辯明鋭馬周之徒歟由是一鄉之士始知先生志太¶
<pb:KR4d0116_WYG_028-5b>¶
學博平日之自異未可量也後馬公被召為夏官貳卿¶
晁公擢司金郎位寖顯可以推挽時也先生已殂矣天¶
或假之食六品禄冠柱後惠文正色立朝紏正百官凛¶
凛風動一日得行其志無憾也不幸窮老病廢卧破屋¶
下舌梗氣塞奄奄以死嗚呼為文髙古有法度詩句清¶
逺得意皆前人不到處有集十巻藏於家娶句氏子男¶
一人曰亶孝愿可立克奉緒業里人樂稱之孫二人長¶
曰大同次曰大順習貢舉将以政和三年八月二十五¶
<pb:KR4d0116_WYG_028-6a>¶
日葬先生於任鄉北賈村之原從龜告也亶來乞銘義¶
不得辭為之銘曰¶
直木可支精金可割竟不得施腐爛摧折天既誘之乃¶
復阨之人實知之莫或挽之大鈞茫茫孰與信疑百世¶
不没有此銘詩¶
　　李奉議墓誌銘¶
公諱衆字仲師李姓所岀見四方尤多公之族自五代¶
為鉅野著姓後别葬金鄉今為金鄉人曽祖綰隠徳不¶
<pb:KR4d0116_WYG_028-6b>¶
仕祖義贈尚書度支郎中考定以儒學起家真宗朝屢¶
上所為文章眷奬甚渥将使數路以風績聞終尚書工¶
部郎中直史館贈金紫光禄大夫妣永嘉郡太夫人馬¶
氏所生仁夀縣太君吕氏金紫棄養公方數嵗哀毁如¶
成人用遺表恩補太廟齋郎旣長力學喜慕名節不茍¶
去就初調大名府朝城縣尉年尚少人多昜之㑹夜有¶
獄變刼吏卒将遁喧聞於外公徒歩徑徃叱之皆辟易¶
就縛再調恩州司理叅軍守武人以氣厭其僚遇事強¶
<pb:KR4d0116_WYG_028-7a>¶
愎人莫敢争獄有重繫辭說承輙語公易其情公持不¶
可守色厲公徐曰吏有法守安敢以私意輕重不然當¶
自主何必付吏幸得罪去無愠守知其不能奪竟從之移¶
汝州魯山縣令境土多榛萊民力不足時河朔薦饑詔許¶
流民占墾公誘掖安集至者如歸未數月年榖大登百¶
室熈飽公上之輸數倍他邑轉大理寺丞差知棣州商¶
河縣求便親改单州魚䑓推行方田事詳而不攪河北¶
提舉常平司薦公鎮寕軍節度判官管勾常平事遷太¶
<pb:KR4d0116_WYG_028-7b>¶
子中舎緋魚官制行改通直郎河决小呉坐免繼丁仁¶
夀君憂服除簽書武寕判官事遷奉議郎元祐初秋大¶
雨汴泗暴溢下阨二矼水囘洑不得去薄府東門自城¶
竇中入沸岀平地視府庫尤殆守者倉倅無䇿公為發¶
寳豐監廢鐡錢塞之勢遂息居人避患走丘陵不得下¶
三日無食具糧糗舟檝俾載而歸人頼以免官滿通判¶
潞州潞大府守臣多通貴不親吏事弊滋乆苖莊敏公¶
以疾觧殿帥賜保康軍節領州事至則卧閣自養吏敢¶
<pb:KR4d0116_WYG_028-8a>¶
慢文移閲月不省動盈几格屬在告公攝事一切懲責¶
不旬日稱治部使者過謂公曰比文報甚速非昔日潞¶
州也倚公良多交章薦其才未幾經略司檄公按㳂邉¶
城寨奔走觸然道得疾歸遂不起元祐五年十二月八¶
日卒於官舎享年五十四娶比部員外郎晁仲淵之女¶
封夀安縣君男公裕公佐公濟公逺公敏公裕累試禮¶
部早卒公祐公濟擢進士第公祐萊州萊陽縣主簿卒¶
於官公濟奉議郎通判潰州餘皆舉進士女適登仕郎¶
<pb:KR4d0116_WYG_028-8b>¶
晁損之進士卞顧奉議郎崔翰皆卒次適奉議郎魯穫¶
進千之孫十七人以元符二年五月庚申葬於金鄉縣¶
金山里左羊之原從先兆也公魁偉有儀度語氣簡重¶
與人交洞見城宇乆之益驩事親篤孝與仲兄成州相¶
愛老而不衰怡怡如也居官求稱職不取虗譽事至敢¶
决不以利害自謀治獄明恕理可疑必爭辨雪得活者¶
十數人屬吏有過召與欵語使知悔終保任不疑其所¶
存亦逺矣而位卑勢迮不足以行其志中道而殞士論¶
<pb:KR4d0116_WYG_028-9a>¶
惜之予嘗與公同僚所知為多其子公濟來乞銘輙序¶
其實為之銘曰¶
嗚呼李公有勇有謀不與物流愛人而周我寳自求而¶
命不優俾世益修祉禄是裒乃天爾酬弗庸何尤作銘¶
藏幽以永公休¶
　　成州使君李公墓誌銘¶
士以才自任喜著功名智力俱困而終於蹈患者固常¶
有之若夫強以濟事約以行已始卒一致而安于無悔¶
<pb:KR4d0116_WYG_028-9b>¶
者吾於李公見之矣公諱兟字世京濟州金鄉人曽祖¶
綰隠徳不仕祖義贈尚書度支郎中父定工部郎中直¶
史館贈金紫光禄大夫妣永嘉郡君馬氏所生仁夀縣¶
太君吕氏公金紫恩補太廟室長授大名府元城簿屬¶
太河决調役夫萬人期㑹甚急令惮其行公請自効初¶
至人以貴家子易之約束旣行無敢犯人倍其力第勞¶
為諸邑最留守良僖李公薦其才可試官滿調泰州司¶
法叅軍發運使以上供綱委公督遣朝廷岀專使且至¶
<pb:KR4d0116_WYG_028-10a>¶
適嵗大飢民艱食法當賑給官吏束手憂窘公語使者¶
曰民命寄朝夕國計旬月可緩也願先岀榖以活窮民¶
以其餘歸太倉未晚旣而按籍檢括猶僅可支使者服¶
其敏决遷開封府中牟縣尉嘗躬獲強冦或者告以用¶
勞改官公曰幸逃責爾竟不言者上用薦格改大理寺¶
丞南京留守傳求辭改公府司録叅軍鄉民謝徳誠説浮¶
屠法謂能禍福人聞者甚恐祈謁擁門守以為奴且生¶
變捕繫幾百人公白守曰無知之民無大蠧害特㒺衆¶
<pb:KR4d0116_WYG_028-10b>¶
取財爾即日杖遣之禁卒祖立以逃被捕市人王郝歐¶
妻至死當論如法疑未次公覆訊乃得之立曰初念毋¶
以逃顧母無恙将復歸道遇邏卒曰我寔逃幸執以聞¶
郝曰母詬婦婦反之我不勝忿歐無幾偶以傷死公曰¶
以情自歸何有捕也歐不孝婦非歐妻也皆不當死乃¶
以疑上讞止坐配法鄆州置都作院事始須得人辟公¶
充監官工技精宻諸郡遂以其式行太子中舍賜緋魚¶
官制行改通直郎轉奉議郎通判徐州彭城男子自稱¶
<pb:KR4d0116_WYG_028-11a>¶
神降其家慿附語言里巷詾詾相告幾不定居公宻捕¶
其首痛懲之斥境外騰口遂息轉運使今武康節度呉¶
公聞之将置獄方乘驛至而事已平矣頃城令受賕枉¶
法監司檄公按劾其罪不可數舉抵讕不承公曰為吏¶
至此尚可免也掇其一二甚明者鞫之以薄治其罪奏¶
上猶竄嶺表将行以餘俸資之丁仁壽君憂服除改承¶
議郎通判兖州奉符有大商死逆旅資萬緍奴軰胠篋¶
已亾其半公追治究詰盡籍於官移其家給之萊蕪富¶
<pb:KR4d0116_WYG_028-11b>¶
人以獄繫訟狡吏紿作令語受富人金事發誣令教我¶
令幺性不能自解公潜遣人索金於吏家果得之遂正¶
其罪是嵗秋不登羣盗薄境聚落一空道無行迹提刑¶
司聞於朝責公誅剪選驍卒百人先扼其走集焚蕩巢¶
穴禁食飲徃來不旬日斬馘殆盡青州有滯訟情屡變¶
踰年不能决部使者語公曰暫屈此行不然不能無寃¶
人公至盡去縲械具湯沐食物親勞之曰父母妻息孰¶
為收恤資業孰為經理狴犴與廬舍孰樂皆泫然泣下¶
<pb:KR4d0116_WYG_028-12a>¶
曰今日當吐肺腸墮地敢復囘隠不加一箠盡服其辜¶
㑹濟南守罷去公承乏攝事是時右丞徐公翰林強公¶
方為屬僚相好甚欵公嘗語人曰精金羙玊皆廊廟器¶
也後果貴逹論者服其知人遷朝㪚郎知成州所治偏¶
逺吏無法守屡勤亷使轉運判官㳺師雄曰同谷得疾¶
元祐八年正月二十一日卒于官舍享年五十八娶大¶
中大夫趙恭和之女封蓬萊縣君男五人公享公亷公¶
忠公才公輅公享儒林郎兾州司工曺事公才将仕郎¶
<pb:KR4d0116_WYG_028-12b>¶
京兆府櫟陽縣尉公亷早卒公忠公輅未仕女三人長¶
適從事郎杭州司理叅軍閭丘珪次適承務郎監磁州¶
昭徳鎮張斁次適通直郎潁昌府司録事劉師文孫男¶
九人尚㓜以政和四年六月二十七日葬于金鄉縣左¶
羊里之原從先兆也公少喜讀書務曉大意性沉毅渾¶
厚若不可犯與人交樂昜無間乆之益歡議論從容中¶
理未嘗餙虗文作竒中以求人知而人寔知之事至耻¶
循黙岀衆敢前事已則逡巡退遜不自言功而無所媢¶
<pb:KR4d0116_WYG_028-13a>¶
忌故能蹈利害渉險夷常裕如也嗚呼年未及中夀而¶
所試者纔及一州此不可知者余亦莫能言也因叙其¶
事又為之銘以信其可言者銘曰¶
見可則為適當而止不徼福故寡禍不近譽故無毁傳¶
曰樂循理謂為君子尚爾後人服此餘祉¶
　　蓬萊縣君趙氏墓誌銘¶
夫人姓趙氏其先西洛人殿中侍御史孚之曽孫御史¶
中丞尚書右丞追封魏國公謚文定公安仁之孫大中¶
<pb:KR4d0116_WYG_028-13b>¶
大夫恭和之女母崇徳縣太君孫氏早卒繼母榮徳縣¶
太君閆氏夫人生七嵗聰明警悟過人言語應對了了可¶
喜旣長動容中理不妄笑語擇良士歸之而得上部郎¶
中直史館李公之子兟匹焉李氏諸婦皆年倍而視夫¶
人如女子時不以娣姒齒之夫人執禮無懈凡門内之¶
事祭祀賓客飲食服用必身先焉事其姑仁夀君尤恪¶
問省不易其時調芼紉澣不經其手不以進諸婦相告¶
曰我軰弗如也以夫陞朝封蓬萊縣君仁夀年益髙寢¶
<pb:KR4d0116_WYG_028-14a>¶
疾滋乆奉湯劑候起居未間潜飲泣不食仁夀曰吾九¶
十人矣瞑目可憾念無以報吾婦亦無如之何惟善助¶
吾児教子孫強立猶有望也後李公以朝㪚郎知成州¶
卒于官夫人䕶其䘮以歸嫠居二十年&KR0202;正有法度誦¶
佛書精進不倦旣得疾告諸婦曰火風将息吾何以逃¶
汝舅仕州縣凡七遷奉法行已吾所賛多矣吾奩篋中¶
物皆嫁時資未嘗更置一物以自奉吾此意亦欲遺諸¶
子孫汝等誌之翌日終於正寢享年七十六大觀四年¶
<pb:KR4d0116_WYG_028-14b>¶
六月二十九日也男五人公享公亷公忠公才公輅公¶
享儒林郎冀州司工曺事公才将仕郎京兆府櫟陽縣¶
尉公亷早卒公忠公輅未仕女三人長適從事郎杭州¶
司理叅軍閭丘珪次適承務郎監磁州昭徳鎮張斁次¶
適通直郎頴昌府司錄事劉師文孫男九人尚㓜以政¶
和四年六月二十七日将葬朝㪚公而舉夫人祔焉銘¶
曰¶
順以事上無敢咈違正以率下不以笑嘻于鄉于家寔¶
<pb:KR4d0116_WYG_028-15a>¶
婦之師善善不匱尚克有貽¶
　　晁次膺墓誌銘¶
政和癸巳大晟樂旣成八音克諧人神以和嘉瑞繼至¶
宜徳能文之士作為辭章歌詠盛徳鋪張宏休以傳無¶
窮士於此時秉筆待命願偹撰述以幸附託亦有日矣¶
公相太師蔡魯公知公之才以姓名聞上詔乗驛赴闕¶
公乆廢不試亦冀自見於時鄉人好公者喜公復起相¶
與賛其行去朝天門十里置酒為餞曰異日富貴還故¶
<pb:KR4d0116_WYG_028-15b>¶
鄉望車馬此道上惟厚自持入都門士大夫聞公來者¶
相告曰晁次膺自此升矣翌日太師召公語曰髙卧三¶
十年復何所得公曰未嘗不欲仕也特以罪負斥伏若¶
将終身不意倒屣掃門乃在今日㑹禁中嘉蓮生分苞¶
合趺夐岀天造人意有不能形容者公效樂府體屬辭¶
以進上覧之稱善未幾中暍感疾更十數醫不得愈命¶
下除大晟府按恊聲律奄奄不克受賀者及門聞哭聲¶
入弔而去八月載其䘮歸前日為餞者岀迎河上顧一¶
<pb:KR4d0116_WYG_028-16a>¶
舟夷猶而下揭綘帛大書乃銘旌也讀之流涕計去時¶
纔五十日未食太倉一粒粟已為歸人念之尤傷以其¶
年九月十九日葬於任城之魚山從先兆也公諱端禮¶
字次膺世為澶之清豐人後金紫葬濟之任城今為任¶
城人姓氏岀西王子朝系屬漢御史大夫錯之後祥符¶
中文元公以儒學入翰林為文章宗工文莊公有經濟¶
大志叅真宗政事時稱名臣晁氏之族始大著公之曽¶
祖廸贈尚書工部侍郎生宗簡贈特進吏部尚書特進¶
<pb:KR4d0116_WYG_028-16b>¶
生仲參贈金紫光禄大夫公金紫之第三子也母公孫¶
氏贈永嘉郡太夫人公以熈寕六年擢進士第授單州¶
成武簿遷瀛州防禦推官知洺州平恩縣官滿授泰寕¶
軍節度推官知大名府莘縣事以政和三年七月二十¶
三日卒于東都昭徳坊之外第享年六十八娶梁氏湖¶
州徳清令訪之女男益之觀之州學貢士同之早卒女¶
長適泰州海陵縣丞滕伯竒次適貢士翟光弼次適河¶
南府司工曺事馬承休孫男四人公榮公采餘㓜女二¶
<pb:KR4d0116_WYG_028-17a>¶
人在室平恩並大河嵗虞决溢公始至諭民具菑石謹¶
防堨増培卑薄疑若無事而擾者元豐末果决小呉浸¶
數州獨平恩百里耕稼自給民至今思之在華縣時嘗¶
董役河上告戒明一㑹頓舎不便號丁夫夜徙部數十¶
人各以隊行無敢譁閧旁縣不知也朝廷行保伍法以¶
寓軍政都閲武人急上功約束苛冗訩訩謀變語聞於¶
外公方視邑事馳馬入行間揮軍大呼曰離立者當斬¶
古者教民戰使守望相助以保其家今小不忍先自棄¶
<pb:KR4d0116_WYG_028-17b>¶
首領如父母妻子何咸感泣悔罪部使者疑公掠功邀¶
福招以他事坐預支公錢從私貸法奪官罷去流泊淮¶
上寓僧舍中箔門風雨藜羮不屬抵掌談笑豪氣故在¶
後數嵗西還稍經理生事寖饒於財分窮赴急惟恐不¶
及客至飲酒賦詩放浪終日平居杜門避聲跡常困畏¶
不若人方嵗大飢弃小弱道上遣人購歛飲食薪絮澣¶
沐負抱一如家兒寖長物色所生歸之先特進葬開封¶
屬河漲侵嚙幾壊阡壠金紫公嘗語諸族改卜未暇公¶
<pb:KR4d0116_WYG_028-18a>¶
誌其言一日告於廟禱以先志神寔許之自鉅野徒行¶
四百里奉其柩以歸定於金紫之東曽太夫人從焉或¶
曰古不修墓今遷之何也公曰孝子之葬其親不忍土¶
侵膚不幸棺槨腐敗委諸水中亦何心哉使聖人復生¶
必從吾請矣去下濕宅髙原子孫纍纍相依嵗時&KR0904;掃¶
合食正吾祖之志也又何罪議者然之族弟以醉毆人¶
傷後以疾死傷家挾仇訟是鬭殺持甚急公召其兄諭¶
以引醫為對遂從流議平生嗜佛書暮年一意歸宿口¶
<pb:KR4d0116_WYG_028-18b>¶
誦手録皆要妙語夜卧目有圎光家人驚之公曰先文¶
元公修清浄惠得無碍觀每有此相今不知何祥也或¶
岀於情想爾公為人博學強記氣韻爽㧞為文清䴡雅¶
自負不以勝人喜道人善如味膾炙與人交開露城宇¶
窺其中不見藩鍵遇事見理明速必奠而後發論人材¶
取大致可法不及所短有文集十巻藏於家嗚呼斯人¶
已徃矣不可作也予既以詞哀之今又銘其墓云銘曰¶
天之生材有命在人乖暌合逢孰職其均我之将行或¶
<pb:KR4d0116_WYG_028-19a>¶
授之手我行遽顛孰排於後枯楊不春稍復芽蘖雷風¶
呼&KR0821;幹㧞何日太阿乆幽䝉靣塵穢旣發其光一折不¶
試㴞㴞大川有艎有舟獨不能濟卒非人謀力善自我¶
如表斯植影寔隨之何有迷滅一氣囘薄不虧不成旣¶
徃不待後者其迎¶
　¶
　¶
　¶
<pb:KR4d0116_WYG_028-19b>¶
　¶
　¶
　¶
　¶
　¶
　¶
　¶
　樂靜集巻二十八¶
