# -*- mode: mandoku-view; -*-
#+TITLE: 樂靜集
#+DATE: 2015-08-24 23:55:06.673394
#+PROPERTY: ID KR4d0116
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0116_WYG_016-1a>¶
欽定四庫全書¶
　樂靜集巻十六¶
　　　　　　　　　　　　宋　李昭玘　撰¶
　　答王賢良(與黄安中劉子先/朱行中同作試官)¶
應詔造庭奏篇入等一時遴選多士榮觀竊以漢唐設¶
科盖以待非常之俊劉董論事亦足見有為之才國家¶
累聖相承得人甚盛半為當世之公相或出同門之父¶
兄自非學洞天人識貫今古發憤吐懣不懼嬰鱗之危¶
<pb:KR4d0116_WYG_016-1b>¶
投溢扶哀深知鼓瑟之變則何以禮隆仄席望重縉紳¶
抗足而脱塵埃矯首而登雲漢恭惟某官明燭萬里富¶
兼九流不為章句之腐儒竊鄙簿書之俗吏以天下而¶
自任為衆人之不能讜論激揚壓以萬鈞而彌壮多聞¶
霶霈窘之一日以如流理物有藥石之良利民如布帛¶
之煖通逹國體疑素宦於朝動寤上心恨相見之晩較¶
然明白略已施行頋論説之有源將陶鎔之在手某素¶
惟寡學猥預持衡觀水於瀾詎躬渤澥按圗求駿偶識¶
<pb:KR4d0116_WYG_016-2a>¶
驊騮惠然投我以夜光何有報君之玉案載懐謙抑益¶
用閟藏得之若驚常欲置之懐袖永以為好猶將示諸¶
子孫感戴之私誦言罔究¶
　　上執政求外任(時見任祕/閣校理)¶
挾無知而遊世動則多違犯不韙以望人困而寡與盖¶
勢踈者情隔能薄者力㣲信未感於言前志欲行乎劵¶
外徑庭直往猶如寸梗之撞鍾呫囁自營僅若飛蚊之¶
過耳知難而退乃分之宜其或心以願違勢由私迮須¶
<pb:KR4d0116_WYG_016-2b>¶
㬰之渇未能穿九仞之泉跬歩所休何暇種十年之木¶
謂不才而無取宜廢於人見有力者必鳴或闗諸命伏¶
念某蚤從鄉校入踐書林學未逹先生之言名不掛通¶
人之論耗精神於蹇淺困年力之頺侵是非不謬於自¶
知利害相摩於多故同堂笄冠嫁娶並舉者十人舊里¶
田園黍稷不供者數嵗加以伯兄長謝先壠未歸累然¶
諸孤殆絶生意獨有少弟僻在海隅矻矻以窮年嘗耿¶
耿而不寐嚴助懐故土之樂罷直承明陶潛求三徑之¶
<pb:KR4d0116_WYG_016-3a>¶
資願為彭澤而況手足寡急難之助閨門多凍餒之憂¶
期一假於外官頋何辭於俗吏有政事之責可以赴功¶
䝉禄廪之優足以收族恭惟某官大猷經世一徳亮天¶
利萬物以無私恥一夫之失所退惟頑陋夙被埏鎔冐¶
嵗月以淹回乏毛米之稱報因人並奏既同南郭之吹¶
竽以病得賙獨幸支離之受粟言斯甚廹理或可矜竊¶
以亷者之無求樂聞君子之虚受頋屠門之割大嚼何¶
為寄鷦鷯之棲一枝良足¶
<pb:KR4d0116_WYG_016-3b>¶
　　回謝馬狀元¶
奏藝明庭策名上第喧前騶於廣路觀者肩摩落餘藁¶
於四方傳之紙貴望髙時俊光動儒林乃太平養士之¶
功亦諸生稽古之報某人天姿俊徹學術粹深璧水升¶
堂七年並席金鸞唱籍一鳴驚人蓋志大者氣全故實¶
脩而名望落落髙騫於日下錚錚獨黯於彀中御史直¶
聲固遺風之自許平津相業不數嵗而可期某夙仰英¶
㳺阻聞緒論方欲效李邕之識面慕盧仝之卜交奉詔¶
<pb:KR4d0116_WYG_016-4a>¶
殿廬幸觀落筆曳裾公府復枉過門惠然投我以夜光¶
何有報君之玉案通衢在望絶足方遒陽春白雪之音¶
一時寡和金馬玉堂之步指日可期某猥預盛時喜聞¶
榮捷雖仰洛中之價未盡麈尾之談¶
　　賀吳正言¶
右某伏審光膺宸綍更踐諫垣聞命之初望風而躍竊¶
以蕙蘭擢秀乆幽而不改其芳鳳凰來翔一出則大驚¶
於世而況君子獨安其處衆人皆謂之賢揚於明庭宜¶
<pb:KR4d0116_WYG_016-4b>¶
在髙位乃生靈之盛福寔上下之相驩嘗聞士必貴於¶
有為志先行其所學一失是非之辨終迷聲利之塲言¶
欲出而畏憂氣益卑而沮䘮發憤吐懣彼獨何人持禄¶
養交寖成習俗惟大人之特立秉常徳而不移於義也¶
剛不可則止衆人紛警懐蓍龜先見之明末路淹囘挺¶
松栢後凋之操屬明王之嗣服毖萬事以圗新敷求多¶
聞丕式元老方虚心於占訓俄仄席於讜言毅然容貎¶
之堂堂是謂王臣之蹇蹇風節可畏足以厭難於未形¶
<pb:KR4d0116_WYG_016-5a>¶
議論敢前足以致君於無過此寔徳名之選大為邦國¶
之光施膏澤以下民稍安輿論賛大鈞而播物行竢我¶
公某猥以微蹤夙叨優眷限拘官守阻造台庭¶
　　賀吳鹽運轉官¶
伏審祗承寵渥峻陟華資叙舜庭考績之優詔商典懋¶
官之舊逖聞成命増激懽悰恭惟某官器宇靜深智猷¶
通博遇事有不疑之决在公惟匪懈之憂百吏承風凛¶
若神明之畏九年足食出於指頋之餘天子重稱其才¶
<pb:KR4d0116_WYG_016-5b>¶
朝廷無出其右果膺殊眷特拜茂恩竦簮紱之榮觀契¶
明良之嘉㑹使軒留愛已夙慮於公歸廟鼎元勲將黙¶
符於帝賚即聞迅召入覲嚴宸某素託恩休阻趨威重¶
　　賀李資深中丞¶
光被渙恩峻陞中憲外刺百官之失内繩庶事之違大¶
臣畏法而修天子歛容以遇方朝廷責成之際乃事功¶
考實之時必得剛明肅乂之士以正其紀綱庶幾上下¶
逺近之情不欺於視聽果聞輿論僉屬我公傳命之初¶
<pb:KR4d0116_WYG_016-6a>¶
有識相慶某官髙標華國清徳照人志包九萬之圗氣¶
㧞東南之秀始徳稱於公相俄名暴於京師接武俊林¶
飛緌禁掖髙牆可仰士尤喜於先登大筆如神上亦嗟¶
其晩見忽厭承明之直暫分瀕海之封馬周方重於太¶
宗賈誼復來於宣室爰禆衮闕遽掌綸言坦明追二帝¶
之書深厚過兩京之制紫垣洒墨湧妙思於泉流白簡¶
數姦勵孤風而鶚立禮法修而百度正議論一而庶心¶
傾即正鈞衡大施徳業不獨重風霜之任亦將隆柱石¶
<pb:KR4d0116_WYG_016-6b>¶
之功某夙荷眷存乆稽參侍搶榆之跡徒仰於搏霄賀¶
厦之心尚拘於鼓翼¶
　　賀李邦直舍人¶
寵膺帝制光賛綸言潤色聖人之辭道宣王者之志此¶
多士文章之選為一時儒學之榮才之所難得者盖寡¶
翕聞嘉命歡動衆心某官思識靖深器能起拔文足以¶
經天而緯地道足以致君而澤民望髙華岳之五千氣¶
吞雲夣之八九朅從魏國來對漢庭咳談坐斥於淵雲¶
<pb:KR4d0116_WYG_016-7a>¶
器業逺躋於晁董飛名京邑竊卑稷下之游洒筆中堂¶
共駭洛陽之少言不激於髙訐理獨盡於忠嘉深簡上¶
心首登清選崢嶸金馬之譽咫尺玉堂之遊暫領憲於¶
東州復懐鈆於左史重資才藻兼代訓辭人爭嘆於湧¶
泉吏每虞於脱腕兩漢之制雖尚覩於遺風三代之文¶
可復還於今日即聞大拜行奮逺圗某夙荷眷存乆稽¶
叅侍下情無任傾依之至¶
　　賀范龍圖移慶州¶
<pb:KR4d0116_WYG_016-7b>¶
光膺嘉命更鎮雄藩愛養利源適秉軺於東部統制方¶
面遽握節於西州在君子之時升宜天下之同慶況居¶
屬郡良切懽悰頋惟安化之河開寔㨿昆夷之衿背茍¶
知其策則矢石不試一失其御則疆場屢驚必資忠智¶
之臣以副朝廷之眷某官家聲著代世徳在民卓有髙¶
明之才夙懐康濟之志輟從禁掖暫守帥垣人䝉奠枕¶
之安國頼長城之固避子亭之坐可想遺風立棠棣之¶
碑何慙往躅竚還閫寄入賛冢司某限守州符阻趨鈞¶
<pb:KR4d0116_WYG_016-8a>¶
屏下情無任傾頌激切之至¶
　　賀胡學士加職知桂府¶
竊以海中三峯地稱仙境嶠南五筦天限炎荒一則提¶
封屏翰之邦一則取象圗書之府惟時嘉命屬我名臣¶
恭惟知府安撫龍圗問學淵微器能通博奉咨詢之煩¶
使羙譽處於先朝入綴星郎暫游蘭省後來居上安暇¶
競時獨秀必摧翻成遻物寜遇風而知退恥躍金以自¶
言疾驅太行周覽二陜邊民待哺喜車馭之復來野老¶
<pb:KR4d0116_WYG_016-8b>¶
饋漿驚節麾之幾盡果膺優詔擢預清班能世其家清¶
氊故在不難為弟棠棣相承頋東眷之方隆將陶鎔之¶
在即折衝萬里雖頼得人雅意本朝未容去國行聞羙¶
拜寔慰僉言某素以孱愚重叨奬遇為屬部之吏嘗&KR0640;¶
下陳同舉酒之歡復陪廣座猥煩謙徳先辱長緘得之¶
若驚嘗欲置之懐袖永以為好將猶示諸子孫感荷之¶
深誦言奚既¶
　　上李邦直¶
<pb:KR4d0116_WYG_016-9a>¶
一違鈞坐再閱嵗華乆攖俗吏之簿書幾廢小夫之竿¶
牘盈尺之紙安能自冩其肺腸萬頃之波固亦不遺於¶
汙潦憂皇所載展轉益危與其自棄而不言孰若以誠¶
而歸罪某官生民先覺盛世元臣吐辭為經鄙荀揚之¶
未粹以道致主非堯舜而不陳經綸以四海為心進退¶
有古人之節前功未就毅然待旦而行庶政已成率爾¶
乞身而去蹔資舊徳作鎮别都時驅大府之旌牙坐嘯¶
昔遊之泉石腹心之託曽未間於須㬰天日之光常不¶
<pb:KR4d0116_WYG_016-9b>¶
違於咫尺精神相感寤寐不忘宜一徳之有求乘三陽¶
而並進為天下計必資良佐之才以我公歸永作生民¶
之福某素慙譾陋曲被陶成每殫十駕之勤愧乏一毫¶
之補轍鮒得水雖切幸於餘波塞馬嘶風終不忘於故¶
國限拘官守阻造賓庭¶
　¶
　¶
　樂靜集卷十六¶
