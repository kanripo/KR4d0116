# -*- mode: mandoku-view; -*-
#+TITLE: 樂靜集
#+DATE: 2015-08-24 23:55:06.457103
#+PROPERTY: ID KR4d0116
#+PROPERTY: BASEEDITION WYG    
#+PROPERTY: JUAN 卷一
<pb:KR4d0116_WYG_001-1a>¶
欽定四庫全書¶
　樂静集巻一¶
　　　　　　　　　　　　宋　李昭玘　撰¶
　　逰白鶴觀¶
春歸數十朝八九不暇出萌芽日夜發百觜競撐突駕¶
言謁仙祠古像懷髣髴白鶴来何時蒼檜暮蕭窣雲霞¶
斷人世往事已荒忽解纓濯泉流深澈㡬照骨毛寒不¶
敢視下必有神物昔人斯徜徉音影詎磨没嗟予質汙¶
<pb:KR4d0116_WYG_001-1b>¶
下見亦被呵咄仰慙逍遥逰未忍塵土汩時須挹髙風¶
為我一吹拂¶
　　從張聖塗乞石¶
先生築髙隱趣好清且獨雲龍峯上石跋草自鏨斸發¶
竅號隂怪窮根攬坤腹山靈不敢愛鞭叱滿崖谷危躋¶
已穿履大載㡬折軸直欲起巖巖未容買碌碌心營合¶
天造指化出神速突兀傲中巔憑陵勇雙矗獸蹲目睥¶
睨龍攫腰囘蹙縮脰立幽鳥擎顱卧孤犢鯨鱗老㢘利¶
<pb:KR4d0116_WYG_001-2a>¶
相角怒撐觸軒昻鶴引咮贔屓鼇跂足騰空快髙思排¶
峭驚醉目伊余朅来逰歩百吟周復願從乞其餘伴我¶
東牆竹猿鶴莫相嗔此客意非俗常令月色照敢使塵¶
土辱日待風雨来起看空遶屋¶
　　送王子中南歸筠州¶
荆山美璞昔未發鬼神訶守誰可奪妙工伐石强剖抉¶
試之烈火皎氷雪長虹射天晝不滅夜堂流光墮明月¶
堅厚粹温函正氣不許時人巧雕礪羞與佩環争細碎¶
<pb:KR4d0116_WYG_001-2b>¶
直登丘壇薦天帝世無琅玕来作貢楚人未售空長慟¶
索價當髙勿輕用緹囊十襲須珍重¶
　　送徐州舉人赴省試¶
淮夷之珠照夜明泗濱之石聲泠泠昔時大禹致方物¶
神光玉色羅廣庭比年入獻多豪英褒雄妙思相憑陵¶
飃飃束書去觀國痩馬踏雪鬚垂氷長廊白晝天宇清¶
落筆冉冉風雲生千官拱笏赭袍近碧溝新栁黄鸝鳴¶
金撾虎士傳姓名魚龍巻尾隨雷聲州人洗眼望歸期¶
<pb:KR4d0116_WYG_001-3a>¶
㑹約春風載酒迎¶
　　送李容甫歸北都¶
先生讀書不下堂堂上有客語琅琅弟子出觀如堵牆¶
怪君睂彩生光芒北都晁夫子一别乆相望君来道信¶
問使我開肺腸三日不改服猶覺芝蘭香平生寡投分¶
一笑且云樂慇懃發黄巻鈍吻慳應(闕/)大杵撞啞鐘已¶
厭音響惡更慙河伯觀未昜窮海若索寞嵗華晚颼颼¶
黄葉秋歸心劇流水忽忽不可留固知此鱣鯨肯託尋¶
<pb:KR4d0116_WYG_001-3b>¶
常溝直須見老聃可化南榮儔海州歲有冲天鵠卵如¶
萍實光琢玉蜀鷄𦕈然何敢伏羽成不須求日浴一舉¶
將驚萬人目¶
　　雪堂詩寄子瞻¶
愁雲蔽日昏風發鵝毛大片舞空闊隂崖氷壓木枝折¶
一鳥不飛人足絶山翁口掉肩擁褐斫竹&KR2081;茅勞架結¶
堂成不用巧丹涅却畫東坡四山雪羣石嶄嶄争皎潔¶
門外堂間兩清洌萬境一心同瑩徹石牀雲生濕肌髮¶
<pb:KR4d0116_WYG_001-4a>¶
布被颼颼冷扵鐵半夜哀猿叫山月山翁髙哦響修越¶
不道妻啼憂米竭世事薫膏付灰滅長安髙門奔請謁¶
赤日炙背沙埋轍僕夫汗流馬吐舌三謁不逢腹欲爇¶
怒氣恐成疽毒裂狂走不須求扇暍此堂一登能濯熱¶
　　謝劉主簿見和乞石詩¶
官居太疎冷門外少車跡蕭蕭此君軒為我慰窮寂貪¶
饕起餘慕逺乞南山石形模太詭陋此詠費搜摭蝦蟇¶
欲上甕作氣屢跳躑心知不可強怒癭猶鼔息但勞旁¶
<pb:KR4d0116_WYG_001-4b>¶
者觀笑爾不量力君能恵然来抵鵲輕尺壁明月投我¶
懷坐上光彩溢神心巧鐫鑿變化出胷臆髙言寫豪壯¶
健讀口終吃衝風巻海濤蕩潏迷四極陣馬脫重圍戰¶
士皆辟昜使人魂魄沮三日不敢食嗟余性頑闇兀兀¶
寡知識臃腫終天年不願借雕飾飜憐孤僻中趣味得¶
所適拂石雲生手誦詩風滿腋此應長不飢富貴乃毒¶
腊人生多苦辛嗜好須自擇¶
　　昻昻千里駒¶
<pb:KR4d0116_WYG_001-5a>¶
昻昻千里駒逸氣吞九區東馳越夕兔西走窮朝烏闗¶
山一息過躑躅疑有無快哉穆天子逺駕周四隅嘶聲¶
想雲海弄影有天衢昆丘距赤水度足纔須㬰眷言芻¶
粟恩豈敢論形軀雄心忽摧頓倦歩成躊躇日暮路途¶
逺天寒毛鬛疎此時垂耳心可復輕疲駑¶
　　泛泛水中鳬¶
泛泛水中鳬上下聲相呼徜徉信波浪澡濯羞泥汙晴¶
洲漾蘋荇雨岸眠菰蒲飲啄亦自足飛逰誰我拘侯門¶
<pb:KR4d0116_WYG_001-5b>¶
大池籞富屋夸庖厨何慙乆垂翅未願輕投軀雖非黄¶
鵠舉幸與白鷺娱逃烹笑窮鴈啄腐嗟飢烏三秋&KR0836;粱¶
稻萬里開江湖寄言澤中子何用張羅(原本/闕)¶
　　飛鴻亭¶
平野浩空濶危甍兀岧嶤臘盡風日好春囘氷雪消朱¶
絃試揮手度響何翛翛此意復誰共古人今寂寥眷彼¶
澤中鴻欻起如囘飇悠然薄天末去去不可招愧無雙¶
羽翰萬里同飃䬙人生本蕭散知慮勞煎燒恈恈覘聲¶
<pb:KR4d0116_WYG_001-6a>¶
利傴僂隨紛囂安知出世間造適皆逍遥帝鄉果何在¶
乆願追松喬行歌歸去来五斗空折腰¶
　　敺雀行¶
田頭小兒杖敺雀雀飛上枝不敢落繞樹詋罵語聲惡¶
三時耕鋤一時穫老牛力盡石田薄五龍作嗔風吐雹¶
赤烏燒雲龍見逐南村賣桑北村熟狐尾毶毶穂齊屋¶
縣門大書催賦粟南闗飛輓夜摩轂掃舂縛箕十指禿¶
一米未炊汝先啄直須殺汝償我腹田父坐語兒雀不¶
<pb:KR4d0116_WYG_001-6b>¶
暴人人亦飢但令家雀千羣飽莫使征西戰馬肥¶
　　春日逰西池¶
雨餘風日暖野塘春水滿天影倒浮人鏡光環射眼蘭¶
船不可上漠漠低煙晚歸路已埃塵滄波鳬鵠逺¶
　¶
　¶
　¶
　樂静集巻一¶
